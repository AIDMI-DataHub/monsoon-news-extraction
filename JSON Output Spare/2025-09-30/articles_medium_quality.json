[
  {
    "id": "6f505552e9fb9de8aa77c884f8d5ea82",
    "title": "Delhi NCR Weather Update: दिल्ली-एनसीआर में आज होगी हल्की बारिश, कई राज्यों में भारी बारिश का अलर्ट - Khabarwani",
    "final_url": "https://khabarwani.com/delhi-ncr-weather-update/",
    "original_url": "https://news.google.com/rss/articles/CBMiXEFVX3lxTE9WRlNPcEpoOTNRZVgwUFEwNXEwb21YblBqQzRnWlJtRURrc3A4bzZ6YVVCWDh0RWpLZ3FCcTUzeXAwN3lPMnNXR05HZURNM0J4U3BnR1BjdTJ5WGhn?oc=5",
    "normalized_url": "https://khabarwani.com/delhi-ncr-weather-update",
    "article_text": "Delhi NCR Weather Update: भारतीय मौसम विभाग (IMD) ने सितंबर के अंतिम दिनों के लिए देशभर में बारिश का पूर्वानुमान जारी किया है। गुजरात और महाराष्ट्र में कल से ही भारी बारिश हो रही है और आज भी कई जगहों पर तेज बरसात की संभावना है। इसी तरह उत्तर-पूर्वी राज्यों में भी झमाझम बारिश का अलर्ट जारी किया गया है। वहीं, दिल्ली-एनसीआर में आज शाम हल्की बारिश या बूंदाबांदी हो सकती है।\nमौसम विभाग के अनुसार, उत्तर प्रदेश और बिहार के कई हिस्सों में बारिश की संभावना है। जबकि सौराष्ट्र और कच्छ में कहीं-कहीं भारी से बहुत भारी बारिश हो सकती है। कोकण और गोवा में गरज-चमक के साथ बारिश का पूर्वानुमान है।\nउत्तर-पश्चिम भारत में रात का तापमान सामान्य से 3-5 डिग्री सेल्सियस ऊपर दर्ज किया जा रहा है और यह स्थिति अक्टूबर के शुरुआती दिनों तक बनी रह सकती है। दिल्ली में अधिकतम तापमान 34-36 डिग्री और न्यूनतम 24-26 डिग्री सेल्सियस तक रह सकता है।\nमौसम विभाग ने चेतावनी दी है कि आंध्र प्रदेश, तमिलनाडु, श्रीलंका तट और बंगाल की खाड़ी के कई हिस्सों में 45 से 55 किमी प्रति घंटे की रफ्तार से तेज हवाएं चल सकती हैं, जो 65 किमी प्रति घंटे तक जा सकती हैं। अरब सागर के दक्षिण-पश्चिम और पश्चिम-मध्य क्षेत्र में भी ऐसी स्थिति बन सकती है।\nयह भी पढ़िए:ट्रंप को झटका: चीन ने भारतीय दवाइयों पर हटाया टैक्स, अब बिना ड्यूटी होगा एक्सपोर्ट\nआईएमडी ने चेतावनी जारी की है कि अंडमान-निकोबार, बिहार, झारखंड, पश्चिम बंगाल, सिक्किम, तेलंगाना, मध्य प्रदेश और राजस्थान के कई हिस्सों में गरज-चमक के साथ तेज हवाएं और बिजली गिरने की संभावना है।",
    "article_language": "hi",
    "other_info": {
      "csv_title": "Delhi NCR Weather Update: दिल्ली-एनसीआर में आज होगी हल्की बारिश, कई राज्यों में भारी बारिश का अलर्ट - Khabarwani",
      "csv_source": "Khabarwani",
      "csv_summary": "<a href=\"https://news.google.com/rss/articles/CBMiXEFVX3lxTE9WRlNPcEpoOTNRZVgwUFEwNXEwb21YblBqQzRnWlJtRURrc3A4bzZ6YVVCWDh0RWpLZ3FCcTUzeXAwN3lPMnNXR05HZURNM0J4U3BnR1BjdTJ5WGhn?oc=5\" target=\"_blank\">Delhi NCR Weather Update: दिल्ली-एनसीआर में आज होगी हल्की बारिश, कई राज्यों में भारी बारिश का अलर्ट</a>&nbsp;&nbsp;<font color=\"#6f6f6f\">Khabarwani</font>",
      "csv_date": "2025-09-30 07:04:17",
      "csv_term": "Monsoon",
      "csv_language_queried": "hi"
    },
    "state": "delhi",
    "disaster_type": "Monsoon",
    "extraction_timestamp": "2025-09-30 11:03:07",
    "extraction_quality": "medium"
  }
]