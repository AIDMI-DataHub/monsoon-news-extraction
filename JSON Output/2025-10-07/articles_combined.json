[
  {
    "id": "abe097d03bbf7f5fd79f5770447973ae",
    "title": "IMD Weather Alert: हरियाणा, पंजाब, राजस्थान, यूपी में भारी बारिश का अलर्ट, देखें कहां कहां होगी बारिश - Swatantra Prabhat",
    "final_url": "https://www.swatantraprabhat.com/article/156713/imd-weather-alert-haryana-punjab-rajasthan-see-heavy-rain-alert",
    "original_url": "https://news.google.com/rss/articles/CBMisAFBVV95cUxOcWJMOEFsRmNvblhtRktvQ08yMTVWX0tsRnBPbzRuTC03ejd6WmUwemwzZzhWRHlqbTRETGlXZzZOdktUUHNQcDRDTkJjOGdYdFZveUlkZXVQQTlLMUdqZVVsbW5GQmRQcEZlN2RPb1NQbktwUzRhcThWbjBPckdSQll2aG9qSl82UFpXeFhnSTFvWlN1MUNLTW1JaEY2QTIwZDVURHZxc2RwNmt1cEFRcA?oc=5",
    "normalized_url": "https://www.swatantraprabhat.com/article/156713/imd-weather-alert-haryana-punjab-rajasthan-see-heavy-rain-alert",
    "article_text": "राजस्थान में कई जगहों पर ओलावृष्टि और भारी बारिश दर्ज की गई, जबकि पूर्वी राजस्थान में भी भारी बारिश के साथ गरज-चमक जारी रहने की संभावना है. मौसम विभाग के अनुसार, मानसून की वापसी की प्रक्रिया अगले 3-4 दिनों में आगे बढ़ेगी.\n\nउत्तर प्रदेश में मौसम एकदम बदल गया हैं. सोमवार शाम से ही नोएडा, आगरा, सहारनपुर, लखनऊ समेत प्रदेश के हिस्सों में अच्छी बारिश देखने को मिली. जिससे मौसम काफी सुहाना हो गया है और सर्दी की हल्की सर-सराहट महसूस होने लगी हैं. बारिश का ये सिलसिला आज 7 अक्टूबर को भी जारी रहेगा.\n\nमौसम विभाग के मुताबिक उत्तर प्रदेश के दोनों संभागों के 60 जिलों में आज कहीं-कहीं गरज-चमक के साथ बारिश की बौछारें पड़ने की संभावना जताई गई हैं. इन जिलों में मेघ गर्जन के साथ वज्रपात होने की भी चेतावनी दी गई है. पश्चिमी यूपी में आज 30-40 किमी प्रति घंटे की रफ़्तार से हवाएं चलने का अलर्ट दिया गया है.\n\nआज इन जिलों में होगी बारिश\n\nसहारनपुर, शामली, मुजफ्फरनगर, बिजनौर, मुरादाबाद, रामपुर, बरेली, पीलीभीत, शाहजहांपुर, लखीमपुर खीरी, सीतापुर, बहराइच, गोंडा, फर्रुखाबाद, हरदोई, कन्नौज, औरैया, जालौन, हमीरपुर, अंबेडकर नगर, बस्ती, आजमगढ़ और सोनभद्र में कुछ जगहों पर गरज चमक के साथ बारिश होने की संभावना जताई हैं.\n\nबागपत, मेरठ, गाजियाबाद, हापुड़, अमरोहा, नोएडा, संभल, बदायूं, कासगंज, एटा, मैनपुरी, इटावा, झांसी, ललितपुर, महोबा, कानपुर, बांदा, फतेहपुर, चित्रकूट, कौशांबी, प्रयागराज, प्रतापगढ़, रायबरेली, उन्नाव, लखनऊ में एक या दो जगहों पर बारिश हो सकती हैं.\n\nइसी तरह बाराबंकी, अयोध्या, अमेठी, सुल्तानपुर, प्रतापगढ़, प्रयागराज, जौनपुर, संत रविदास नगर, मीरजापुर, बलरामपुर, सिद्धार्थनगर, वाराणसी, चंदौली, गाज़ीपुर और मऊ में भी एक या दो स्थानों पर बारिश होगी. इन जिलों में गरज चमक के साथ बिजली गिरने की भी चेतावनी दी गई हैं. 9 अक्टूबर से प्रदेश में मौसम शुष्क रहेगा. इसके बाद बारिश का सिलसिला थमता हुआ दिख रहा है",
    "article_language": "hi",
    "other_info": {
      "csv_title": "IMD Weather Alert: हरियाणा, पंजाब, राजस्थान, यूपी में भारी बारिश का अलर्ट, देखें कहां कहां होगी बारिश - Swatantra Prabhat",
      "csv_source": "Swatantra Prabhat",
      "csv_summary": "<a href=\"https://news.google.com/rss/articles/CBMisAFBVV95cUxOcWJMOEFsRmNvblhtRktvQ08yMTVWX0tsRnBPbzRuTC03ejd6WmUwemwzZzhWRHlqbTRETGlXZzZOdktUUHNQcDRDTkJjOGdYdFZveUlkZXVQQTlLMUdqZVVsbW5GQmRQcEZlN2RPb1NQbktwUzRhcThWbjBPckdSQll2aG9qSl82UFpXeFhnSTFvWlN1MUNLTW1JaEY2QTIwZDVURHZxc2RwNmt1cEFRcA?oc=5\" target=\"_blank\">IMD Weather Alert: हरियाणा, पंजाब, राजस्थान, यूपी में भारी बारिश का अलर्ट, देखें कहां कहां होगी बारिश</a>&nbsp;&nbsp;<font color=\"#6f6f6f\">Swatantra Prabhat</font>",
      "csv_date": "2025-10-07 07:50:11",
      "csv_term": "Monsoon",
      "csv_language_queried": "hi"
    },
    "state": "haryana",
    "disaster_type": "Monsoon",
    "extraction_timestamp": "2025-10-07 11:02:54",
    "extraction_quality": "high"
  },
  {
    "id": "8b26d15a3955709ea943a25bc5870f22",
    "title": "'टीएमसी के लोगों ने की मारने कोशिश', बंगाल में बाढ़ राहत का जायजा लेने पहुंचे भाजपा सांसद-विधायक पर हमला - BJP Alleges TMC On MP Injured in Attack During Flood Relief Visit in West Bengal - Jagran",
    "final_url": "https://www.jagran.com/news/national-bjp-alleges-tmc-on-mp-injured-in-attack-during-flood-relief-visit-in-west-bengal-24072923.html",
    "original_url": "https://news.google.com/rss/articles/CBMiywFBVV95cUxQTXl0SGJ2Z2JXNVlJZGZBeXVlNkxRTXUzbHFyTDI5bXE1czB3NVVVN1FibGItRHJiWjJza2JzRHlXcTcwdmlvbnBUZUFDd2g0U2lWWUxfZ3U2SUNEdnhWWUxfeDZnNExGakpncUdyck5JMk82X29JTHdLTWp3SFRHZzJDbldxYWRzMnVpZVJ0N05PUFNxOGI3S3g3ZXZORTBfTGI5TERrUlBWRl8wbEdtWmFyLXdiXy1vdUR2bWRrZmRYbzljUmh5UEU4QQ?oc=5",
    "normalized_url": "https://www.jagran.com/news/national-bjp-alleges-tmc-on-mp-injured-in-attack-during-flood-relief-visit-in-west-bengal-24072923.html",
    "article_text": "'टीएमसी के लोगों ने की मारने कोशिश', बंगाल में बाढ़ राहत का जायजा लेने पहुंचे भाजपा सांसद-विधायक पर हमला\nBY JAGRAN NEWS\nEDITED BY: ABHISHEK PRATAP SINGH\nUPDATED: TUE, 07 OCT 2025 06:00 AM (IST)\n\nपश्चिम बंगाल के जलपाईगुड़ी में बाढ़ प्रभावित क्षेत्र का दौरा करते समय भाजपा सांसद खगेन मुर्मु और विधायक शंकर घोष पर हमला किया गया। हमले में सांसद मुर्मु गंभीर रूप से घायल हो गए। भाजपा ने इस हमले के लिए तृणमूल कांग्रेस को जिम्मेदार ठहराया है और एफआईआर दर्ज कराई है। गृह मंत्रालय ने राज्य सरकार से रिपोर्ट मांगी है।\n\nबाढ़ का हाल जानने पहुंचे भाजपा नेताओं पर हमला।\n\nजागरण संवाददाता, सिलीगुड़ी। बंगाल के जलपाईगुड़ी में सोमवार सुबह बाढ़ प्रभावित क्षेत्र में पहुंचे भाजपा सांसद खगेन मुर्मु और सिलीगुड़ी के विधायक शंकर घोष पर एक भीड़ ने हमला कर दिया।\n\nहमलावरों ने उन पर ईंट और पत्थर फेंके, जिससे सांसद मुर्मु के सिर में गंभीर चोट आई और वे खून से लथपथ हो गए। विधायक शंकर घोष भी घायल हुए हैं। घटना के बाद दोनों नेताओं को सिलीगुड़ी के एक निजी नर्सिंग होम में भर्ती कराया गया है। भाजपा ने इस हमले के लिए तृणमूल कांग्रेस के समर्थकों को जिम्मेदार ठहराया है और नागराकाटा थाना में आठ नामजद समेत अन्य के खिलाफ एफआईआर दर्ज कराई है।\n\nगृह मंत्रालय ने मांगी रिपोर्ट\n\nदोनों नेता नागराकाटा के बामनडांगा इलाके में बाढ़ पीडि़तों से मिलने पहुंचे थे। जैसे ही वे लोगों के पास गए, वहां मौजूद भीड़ ने नारेबाजी शुरू कर दी और उनके साथ धक्का-मुक्की करने लगी। जब विधायक और सांसद ने बचने का प्रयास किया, तो उनके वाहन पर ईंट और पत्थर फेंके गए। केंद्रीय गृह मंत्रालय ने राज्य सरकार से इस घटना को लेकर रिपोर्ट मांगी है।\n\nविज्ञापन हटाएं\nसिर्फ खबर पढ़ें\n\nनेवटिया अस्पताल के अनुसार, सांसद खगेन मुर्मु को सिर सहित कई जगह गंभीर चोटें आई हैं और उन्हें आइसीयू में रखा गया है। विधायक शंकर घोष की स्थिति सामान्य है, लेकिन उन्हें आंतरिक चोटें आई हैं।भाजपा ने आरोप लगाया कि बाढ़ राहत कार्यों की स्थिति देखने पहुंचे सांसद और विधायक पर सुनियोजित तरीके से हमला किया गया।\n\nभाजपा ने बताया सुनियोजित हमला\n\nभाजपा के वरिष्ठ नेताओं ने ममता सरकार पर तीखा हमला बोला है। भाजपा आईटी सेल प्रमुख अमित मालवीय ने एक्स पर लिखा कि बंगाल में टीएमसी का जंगलराज है। भाजपा प्रदेश अध्यक्ष समिक भट्टाचार्य ने कहा कि तृणमूल कांग्रेस के लोगों ने आदिवासी नेता खगेन मुर्मु को जान से मारने की कोशिश की है।\n\nविधानसभा में नेता प्रतिपक्ष सुवेंदु अधिकारी ने कहा कि मुख्यमंत्री ममता बनर्जी बौखला गई हैं। उन्होंने विशेष समुदाय से जुड़े गुंडों को भाजपा सांसदों और विधायकों पर हमला करने के लिए उकसाया है।\n\nदर्ज कराई गई नामजद एफआईआर\n\nअलीपुरद्वार के सांसद व भाजपा नेता मनोज तिग्गा ने बताया कि मासूम अख्तर और पिंकी बेगम समेत आठ नामजद एवं अन्य के खिलाफ एफआईआर दर्ज कराई गई है।\n\nपीएम मोदी ने भी की हमले की निंदा\n\nइस घटना को लेकर प्रधानमंत्री नरेन्द्र मोदी ने अपने एक्स हैंडल से पोस्ट किया। उन्होंने लिखा कि बंगाल में बाढ़ और भूस्खलन से प्रभावित लोगों की सेवा करने के लिए हमारे पार्टी के सहयोगियों, जिनमें एक वर्तमान सांसद और विधायक शामिल हैं। उन पर हुए हमले की घटना अत्यंत निंदनीय है। यह तृणमूल कांग्रेस (टीएमसी) की असंवेदनशीलता और राज्य में बेहद खराब कानून-व्यवस्था की स्थिति को उजागर करता है। पश्चिम बंगाल सरकार और टीएमसी लोगों की मदद करने के बजाय हिंसा में लिप्त हैं। मैं भाजपा कार्यकर्ताओं से अपील करता हूं कि वे लोगों के बीच काम करना जारी रखें और चल रहे बचाव अभियानों में सहायता करें।\n\nममता ने मोदी पर लगाया बाढ़ मामले के राजनीतिकरण का आरोप\n\nपश्चिम बंगाल की मुख्यमंत्री ममता बनर्जी ने रविवार को प्रधानमंत्री नरेन्द्र मोदी पर हमला करते हुए उन पर प्राकृतिक आपदा का राजनीतिकरण करने और संविधान की भावना का उल्लंघन करने का आरोप लगाया। प्रधानमंत्री के द्वारा एक्स पोस्ट करके भाजपा नेताओं पर हमले के संबंध में तृणमूल कांग्रेस सरकार की आलोचना करने के बाद ममता बनर्जी ने भी रात में एक्स पर एक विस्तृत पोस्ट करके जवाब दिया।\n\nइसमें उन्होंने नरेन्द्र मोदी से भाजपा की बजाय भारत के प्रधानमंत्री के रूप में कार्य करने का आग्रह किया। इससे पहले प्राकृतिक आपदा की मार झेल रहे उत्तर बंगाल के दौरे पर पहुंची मुख्यमंत्री ममता बनर्जी ने लोगों से शांति और धैर्य की अपील की थी। उन्होंने घटना या किसी का नाम लिए बगैर एक बयान जारी कर कहा कि किसी के बहकावे में न आएं।\n\nयह भी पढ़ें- पश्चिम बंगाल में बीजेपी सांसद पर हमला, सिर में चोट से हुए लहूलुहान; भीड़ ने गाडियां भी तोड़ीं",
    "article_language": "hi",
    "other_info": {
      "csv_title": "'टीएमसी के लोगों ने की मारने कोशिश', बंगाल में बाढ़ राहत का जायजा लेने पहुंचे भाजपा सांसद-विधायक पर हमला - BJP Alleges TMC On MP Injured in Attack During Flood Relief Visit in West Bengal - Jagran",
      "csv_source": "Jagran",
      "csv_summary": "<a href=\"https://news.google.com/rss/articles/CBMiywFBVV95cUxQTXl0SGJ2Z2JXNVlJZGZBeXVlNkxRTXUzbHFyTDI5bXE1czB3NVVVN1FibGItRHJiWjJza2JzRHlXcTcwdmlvbnBUZUFDd2g0U2lWWUxfZ3U2SUNEdnhWWUxfeDZnNExGakpncUdyck5JMk82X29JTHdLTWp3SFRHZzJDbldxYWRzMnVpZVJ0N05PUFNxOGI3S3g3ZXZORTBfTGI5TERrUlBWRl8wbEdtWmFyLXdiXy1vdUR2bWRrZmRYbzljUmh5UEU4QQ?oc=5\" target=\"_blank\">'टीएमसी के लोगों ने की मारने कोशिश', बंगाल में बाढ़ राहत का जायजा लेने पहुंचे भाजपा सांसद-विधायक पर हमला - BJP Alleges TMC On MP Injured in Attack During Flood Relief Visit in West Bengal</a>&nbsp;&nbsp;<font color=\"#6f6f6f\">Jagran</font>",
      "csv_date": "2025-10-07 06:00:00",
      "csv_term": "Monsoon",
      "csv_language_queried": "hi"
    },
    "state": "madhya-pradesh",
    "disaster_type": "Monsoon",
    "extraction_timestamp": "2025-10-07 11:03:16",
    "extraction_quality": "high"
  }
]