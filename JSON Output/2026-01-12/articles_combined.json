[
  {
    "id": "934848a3ad6f24445abf56aa32d05975",
    "title": "इस नदी की कब्र पर बसा है Gurugram ! इसीलिए मॉनसून में डूबता है 'Cyber City', क्या एक दिन आएगी जलप्रलय ? - gurugramnewsnetwork.com",
    "final_url": "https://gurugramnewsnetwork.com/gurugram-was-built-on-river-thats-why-flood-in-monsoon-rain/",
    "original_url": "https://news.google.com/rss/articles/CBMilwFBVV95cUxNLUZELXdTV3pIaXVzV2tKV0w2UlVwd0JUczFPWUpvSy1yaG14OWdvbGZLckx6YUdCVVpCNXljcUtvdDYzN3pfd0R5TjNHZGI4ZTcweFZYNC1BUi1sMlAwcEJUVmRzZHEtR1psdS03UXhrVl9SN2hNbnRXRE1GbGotUmpMNDhYdVlCcktiVnd0ZTVvOE5LUlhB?oc=5",
    "normalized_url": "https://gurugramnewsnetwork.com/gurugram-was-built-on-river-thats-why-flood-in-monsoon-rain",
    "article_text": "Gurugram जिसे हम आज गगनचुंबी इमारतों, साइबर हब और लग्जरी अपार्टमेंट्स के लिए जानते हैं, उसके इतहास के पीछे एक कड़वा सच छिपा है । आज की कंक्रीट की चकाचौंध के नीचे एक प्राचीन नदी की ‘कब्र’ दफन है । क्या जब बारिश होती है तो गुरुग्राम डूब जाता है ? विकास की रफ्तार ने इस प्राकृतिक संजीवनी को जमीन के नीचे दफ्न कर दिया इसीलिए इसका खामियाजा हर मॉनसून में गुरुग्राम वासियों को भुगतना पड़ता है ।\nकिसी समय में गुरुग्राम और दिल्ली एनसीआर की जीवनदायिनी एक नदी यहां से गुजरती थी लेकिन बढते हुए शहरीकरण और विकास ने उस जीवनदायिनी को जमीन के नीचे हमेशा के लिए सुला दिया । विशेषज्ञों का मानना है कि गुरुग्राम की आधुनिक बसावट ने इस प्राकृतिक जलमार्ग का गला घोंट दिया है, जिसका परिणाम शहर को हर साल ‘जलप्रलय’ के रूप में भुगतना पड़ता है ।\nजिसे आज हम साहिबी नदी (Sahibi River) के नाम से जानते हैं, वह कभी इस इलाके की जीवनरेखा हुआ करती थी । साहिबी नदी राजस्थान के सीकर जिले की पहाड़ियों से निकलकर अलवर (राजस्थान), रेवाड़ी और गुरुग्राम (हरियाणा) होते हुए दिल्ली में प्रवेश करती थी । यह एक बरसाती नदी थी जो मानसून के दौरान लबालब भरी रहती थी । गुरुग्राम का एक बड़ा हिस्सा इसी नदी के जलग्रहण क्षेत्र (Catchment Area) और प्राकृतिक ढलान पर बसा है ।\nइसीलिए जब कभी मॉनसून आता है तो बारिश का पानी गुरुग्राम को डुबो देता है । पानी को निकलने के रास्ते पर बड़ी बड़ी इमारतें बन गई और पानी को रास्ता नहीं मिल पाता ।\nइतिहास के पन्नों को पलटें तो पता चलता है कि साहिबी नदी दिल्ली के पास नजफगढ़ झील का निर्माण करती थी और अंत में यमुना में मिल जाती थी। लेकिन जैसे-जैसे शहरीकरण बढ़ा, नदी के बहाव क्षेत्र को नियंत्रित करने के लिए बांध (जैसे मसानी बैराज) बनाए गए और इसके रास्तों पर निर्माण कार्य शुरू हो गया ।\nनदी का अंत: आज यह नदी दिल्ली में प्रवेश करते ही ‘नजफगढ़ नाला’ कहलाती है।\nप्रदूषण की मार: जो नदी कभी पीने का पानी देती थी, आज वह शहर का गंदा पानी और औद्योगिक कचरा ढोने वाला एक विशाल नाला बनकर रह गई है।\nभू-गर्भ वैज्ञानिकों और पर्यावरणविदों का कहना है कि गुरुग्राम की सबसे बड़ी समस्या इसकी प्राकृतिक ढलान के साथ छेड़छाड़ है।\nनेचुरल ड्रेनेज का खात्मा: गुरुग्राम की अरावली पहाड़ियों से निकलने वाला बारिश का पानी प्राकृतिक रूप से साहिबी नदी और नजफगढ़ झील की ओर जाता था। शहर बसते समय इन प्राकृतिक नालों (Natural Drains) को पाटकर इमारतें खड़ी कर दी गईं।\nवॉटर रिचार्ज खत्म: नदी के सूखने और उस पर निर्माण होने से जमीन के नीचे पानी जाने के रास्ते बंद हो गए हैं, जिससे भूजल स्तर (Ground Water) भी तेजी से गिर रहा है।\nकंक्रीट का जंगल: मिट्टी न होने के कारण बारिश का पानी जमीन में नहीं समा पाता और सड़कों पर ‘सैलाब’ का रूप ले लेता है।\nहाल ही में दिल्ली और हरियाणा सरकार के बीच इस लुप्त होती नदी को पुनर्जीवित करने पर चर्चा हुई है। एनजीटी (NGT) के निर्देशों के बाद नजफगढ़ नाले को फिर से ‘साहिबी नदी’ के रूप में पहचान देने और इसकी सफाई के प्रयास शुरू हुए हैं। हालांकि, विशेषज्ञों का मानना है कि जब तक गुरुग्राम के प्राकृतिक जल निकासी रास्तों (Natural Drainage) को अतिक्रमण मुक्त नहीं किया जाता, तब तक ‘मिलेनियम सिटी’ को हर साल डूबने से बचाना मुश्किल होगा।",
    "article_language": "hi",
    "other_info": {
      "csv_title": "इस नदी की कब्र पर बसा है Gurugram ! इसीलिए मॉनसून में डूबता है 'Cyber City', क्या एक दिन आएगी जलप्रलय ? - gurugramnewsnetwork.com",
      "csv_source": "gurugramnewsnetwork.com",
      "csv_summary": "<a href=\"https://news.google.com/rss/articles/CBMilwFBVV95cUxNLUZELXdTV3pIaXVzV2tKV0w2UlVwd0JUczFPWUpvSy1yaG14OWdvbGZLckx6YUdCVVpCNXljcUtvdDYzN3pfd0R5TjNHZGI4ZTcweFZYNC1BUi1sMlAwcEJUVmRzZHEtR1psdS03UXhrVl9SN2hNbnRXRE1GbGotUmpMNDhYdVlCcktiVnd0ZTVvOE5LUlhB?oc=5\" target=\"_blank\">इस नदी की कब्र पर बसा है Gurugram ! इसीलिए मॉनसून में डूबता है 'Cyber City', क्या एक दिन आएगी जलप्रलय ?</a>&nbsp;&nbsp;<font color=\"#6f6f6f\">gurugramnewsnetwork.com</font>",
      "csv_date": "2026-01-12 09:05:00",
      "csv_term": "Monsoon",
      "csv_language_queried": "hi"
    },
    "state": "delhi",
    "disaster_type": "Monsoon",
    "extraction_timestamp": "2026-01-12 11:09:57",
    "extraction_quality": "high"
  },
  {
    "id": "7efd2c49726055575e84f6532bf45b87",
    "title": "दिल्ली में जलभराव से निपटने के लिए मास्टर प्लान तैयार, रेखा गुप्ता सरकार 4 प्रमुख जल निकासी परियोजनाओं पर तेजी से करेगी काम - Lalluram",
    "final_url": "https://lalluram.com/master-plan-ready-to-tackle-waterlogging-in-delhi-rekha-gupta-says-government-will-expedite-work-on-4-major-drainage-projects/",
    "original_url": "https://news.google.com/rss/articles/CBMi4AFBVV95cUxPMG5TeXowM3lJZ1lXQnFCaHhXNmFhZXNqMGM1a1lPTWZxdUFDa0FOVmgzUDZkUTBtZzJiYURmVVFKSXcta3ZiS1RNek5zSmZndjloZXV0ZVo3by1NdkFOZ0NPYU5GM3RiOURPTklONGd3czZ4bGVXMFFMdVA0LVJ3aWVGYnNfMWhPRWdNcXMwaE1KVVlkZHNNQkhSQXN5MExiRnByQWcxa2I4b1Rpampjb3JmNFBueHpJVkVZeTBwdjYzUWxSMEE5TVE0STZTVzZyenBaVGhwVTBybnI4V2RGWg?oc=5",
    "normalized_url": "https://lalluram.com/master-plan-ready-to-tackle-waterlogging-in-delhi-rekha-gupta-says-government-will-expedite-work-on-4-major-drainage-projects",
    "article_text": "Delhi Waterlogging Relief: दिल्ली सरकार ने राजधानी में जलभराव की समस्या से निपटने के लिए चार बड़े जल निकासी परियोजनाओं को तेजी से आगे बढ़ाने का फैसला किया है। मुख्यमंत्री रेखा गुप्ता(Rekha Gupta) ने बताया कि दिल्ली की भौगोलिक स्थिति, बार-बार होने वाले जलभराव, बढ़ती जनसंख्या और भविष्य के लिए मजबूत बुनियादी ढांचे की जरूरत को ध्यान में रखते हुए जल निकासी मास्टर प्लान तैयार किया गया है। सरकार का कहना है कि इन परियोजनाओं से दिल्ली के बड़े हिस्से को मानसून में बार-बार आने वाली बाढ़ से स्थायी राहत मिलेगी। यह कदम राजधानी के शहरी बुनियादी ढांचे को मजबूत करने और शहर को आधुनिक सुविधाओं के अनुरूप तैयार करने की दिशा में निर्णायक साबित होगा।\n\nमुख्यमंत्री कार्यालय के अधिकारियों के अनुसार, दिल्ली में जल निकासी प्रणाली को मजबूत करने के लिए चार प्रमुख ड्रेन परियोजनाओं पर काम किया जा रहा है। इनमें मुंडका सप्लीमेंट्री ड्रेन, एमबी रोड स्टॉर्मवॉटर ड्रेन, किराड़ी-रिठाला ट्रंक ड्रेन और रोहतक रोड के किनारे स्थित स्टॉर्मवॉटर ड्रेन शामिल हैं। इन ड्रेन के जरिए बारिश का पानी यमुना नदी की ओर तेजी से निकाला जा सकेगा और शहर के सीवरेज नेटवर्क पर दबाव भी कम होगा। अधिकारियों का कहना है कि इन परियोजनाओं से मानसून के दौरान जलभराव की समस्या में काफी हद तक कमी आएगी।\n\nमुंडका सप्लीमेंट्री ड्रेन\n\nअधिकारियों ने बताया कि दिल्ली के किरारी, मुंडका, बावाना और नांगलोई क्षेत्रों में लंबे समय से चली आ रही जल निकासी की समस्या को हल करने के लिए मुंडका हॉल्ट स्टेशन से रेलवे लाइन के समानांतर 4.5 किलोमीटर लंबी मुख्य नाली प्रस्तावित की गई है। सिंचाई और बाढ़ नियंत्रण विभाग द्वारा 220.93 करोड़ रुपए की लागत से कार्यान्वित की जा रही इस परियोजना से 1,520 एकड़ के जलग्रहण क्षेत्र को कवर किया जाएगा और इसकी जल निकासी क्षमता 760 क्यूसेक निर्धारित की गई है। अधिकारियों का कहना है कि यह नाली मानसून में जलभराव और बाढ़ के जोखिम को काफी हद तक कम करेगी।\n\nयह मुख्य नाली कई सेकेंडरी नालियों से जुड़कर आगे चलकर सप्लीमेंट्री नाली में मिल जाएगी, जिससे दिल्ली में एक एकीकृत जल निकासी प्रणाली विकसित होगी। अधिकारियों के अनुसार, यह काम रेलवे की जमीन पर किया जाएगा और इसके लिए संबंधित समझौता ज्ञापन पर पहले ही हस्ताक्षर हो चुके हैं। परियोजना को मंजूरी मिलने के बाद इसे लगभग 15 महीनों के भीतर पूरा करने की उम्मीद है। इससे मानसून के दौरान जलभराव की समस्या में स्थायी सुधार आएगा।\n\nएमबी रोड स्टॉर्मवॉटर ड्रेन\n\nअधिकारियों ने बताया कि 387.84 करोड़ रुपए की अनुमानित लागत वाली एक तूफानी जल निकासी परियोजना से दक्षिण दिल्ली के इलाकों, विशेष रूप से लाडो सराय टी-पॉइंट से पुल प्रहलादपुर तक एमबी रोड के हिस्से में जलभराव को रोका जा सकेगा। लोक निर्माण विभाग द्वारा कार्यान्वित की जा रही इस परियोजना में 11.38 किलोमीटर सड़क का निर्माण और दोनों ओर 22.76 किलोमीटर लंबी नालियों का निर्माण शामिल है। अधिकारियों के अनुसार, ढाई साल में पूरी होने वाली इस परियोजना में फुटपाथों का निर्माण और करीब 500 पेड़ों का प्रत्यारोपण या कटाई भी शामिल होगा।\n\nकिराड़ी-रिठाला ट्रंक ड्रेन\n\nउत्तर-पश्चिम दिल्ली में डीडीए द्वारा 250.21 करोड़ रुपए की लागत से 7.2 किलोमीटर लंबी किराड़ी-रिठाला मुख्य नाली का निर्माण किया जा रहा है, जिसकी जल निकासी क्षमता 1,160 क्यूसेक होगी। इसके अलावा रोहतक रोड (एनएच-10) पर जल निकासी व्यवस्था में सुधार का काम 184 करोड़ रुपए की अनुमानित लागत से चल रहा है। अधिकारियों ने बताया कि इस परियोजना को मार्च 2026 तक पूरा करने का लक्ष्य रखा गया है।\n\nFollow the LALLURAM.COM MP channel on WhatsApp\n\nhttps://whatsapp.com/channel/0029Va6fzuULSmbeNxuA9j0m\n\nदेश-विदेश की बड़ी खबरें पढ़ने के लिए करें क्लिक\n\nलल्लूराम डॉट कॉम की खबरें English में पढ़ने यहां क्लिक करें\n\nखेल की खबरें पढ़ने के लिए यहां क्लिक करें\n\nमनोरंजन की बड़ी खबरें पढ़ने के लिए करें क्लिक",
    "article_language": "hi",
    "other_info": {
      "csv_title": "दिल्ली में जलभराव से निपटने के लिए मास्टर प्लान तैयार, रेखा गुप्ता सरकार 4 प्रमुख जल निकासी परियोजनाओं पर तेजी से करेगी काम - Lalluram",
      "csv_source": "Lalluram",
      "csv_summary": "<a href=\"https://news.google.com/rss/articles/CBMi4AFBVV95cUxPMG5TeXowM3lJZ1lXQnFCaHhXNmFhZXNqMGM1a1lPTWZxdUFDa0FOVmgzUDZkUTBtZzJiYURmVVFKSXcta3ZiS1RNek5zSmZndjloZXV0ZVo3by1NdkFOZ0NPYU5GM3RiOURPTklONGd3czZ4bGVXMFFMdVA0LVJ3aWVGYnNfMWhPRWdNcXMwaE1KVVlkZHNNQkhSQXN5MExiRnByQWcxa2I4b1Rpampjb3JmNFBueHpJVkVZeTBwdjYzUWxSMEE5TVE0STZTVzZyenBaVGhwVTBybnI4V2RGWg?oc=5\" target=\"_blank\">दिल्ली में जलभराव से निपटने के लिए मास्टर प्लान तैयार, रेखा गुप्ता सरकार 4 प्रमुख जल निकासी परियोजनाओं पर तेजी से करेगी काम</a>&nbsp;&nbsp;<font color=\"#6f6f6f\">Lalluram</font>",
      "csv_date": "2026-01-12 10:04:24",
      "csv_term": "Monsoon",
      "csv_language_queried": "hi"
    },
    "state": "delhi",
    "disaster_type": "Monsoon",
    "extraction_timestamp": "2026-01-12 11:09:57",
    "extraction_quality": "high"
  }
]